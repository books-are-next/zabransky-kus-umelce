<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kus_umelce-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kus_umelce-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">Úvodní scéna, syžet</p>
			<p class="MLP_text_bez1radku ParaOverride-1">Lázně Széchenyi, Budapešť.</p>
			<p class="MLP_text ParaOverride-1">Bubny! Štěbetání!</p>
			<p class="MLP_text ParaOverride-1">Rozhrnuje se závěs za bazénem.</p>
			<p class="MLP_text ParaOverride-1">Po strmých schodech seskakují štíhlé, šťastné mladé dívky.</p>
			<p class="MLP_text ParaOverride-1">Září.</p>
			<p class="MLP_text ParaOverride-1">Seskáčou k&#160;úpatí schodiště.</p>
			<p class="MLP_text ParaOverride-1">Mezi bazénem a&#160;schodištěm vede náznak rušné budapešťské třídy (Erzsébet körút), kterou však dívky přejdou na jedno vykročení.</p>
			<p class="MLP_text ParaOverride-1">(Auta sice troubí, ale zastavují, přestávají troubit.)</p>
			<p class="MLP_text ParaOverride-1">Dívky se zabydlují na zámkové dlažbě. Stavějí kolem sebe věci, čepýří se. Pomáhají si, ukládají jedna druhé ruce a&#160;nohy, rovnají si vlasy.</p>
			<p class="MLP_text ParaOverride-1">Začnou rozprostírat stočené ručníky, které však nekončí ani po metru, ani po dvou, jsou nekonečné, rozprostírají se přes polovinu jeviště. Dívčí ručníky se scénou valí jako velká voda, komparz se pohoršuje, když do něj vjede ručník, postupně se zvedá a&#160;odchází, utíká před tou záplavou dívčí přitažlivosti.</p>
			<p class="MLP_text ParaOverride-1">KOMPARZ MUSÍ ODSKÁKAT PO ŠPIČKÁCH, JAKO BY SE NECHTĚL NAMOČIT.</p>
			<p class="MLP_text ParaOverride-1">Dívky se procházejí prázdnými lázněmi a&#160;zkoušejí, co všechno si mohou dovolit. Předbíhají v&#160;řadě, v&#160;níž nikdo nestojí, čepují si limonádu, snaží se vypustit vodu z&#160;jednoho bazénu atd.</p>
			<p class="MLP_text ParaOverride-1">Otevírají jakési poklopy, manipulují s&#160;jakýmsi uzávěrem, přeprogramovávají jakýsi digitální přístroj. Dvě z&#160;dívek o&#160;sebe při manipulaci s&#160;uzávěrem zavadí. Rána, něco spadne na jeviště (něco, co viselo ve vzduchu), dívka pustí uzávěr a&#160;přitiskne se k&#160;dívce, která o&#160;ni zavadila. Všechny tři dívky se naráz vyloupnou z&#160;jednodílných plavek (KTERÉ MUSÍ AŽ DO OPONY ZŮSTAT PŘESNĚ TAM, KDE SE Z&#160;NICH DÍVKY VYLOUPLY) a&#160;skočí do bazénu. V&#160;bazénu piští, neúnavně se potápějí a&#160;vynořují, obeplouvají bazén jako delfíni. OBEPLOUVÁNÍ BAZÉNU MUSÍ TRVAT ALESPOŇ DESET MINUT, ČÍM DÉLE, TÍM LÉPE. Po deseti nebo více minutách obeplouvání bazénu jedna z&#160;dívek vyleze z&#160;vody a&#160;postaví se na zámkové dlažbě na hlavu.</p>
		</div>
</body>
</html>