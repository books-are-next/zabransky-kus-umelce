---
title: "Marcin Maciejowski, Tak jest, Muzeum Narodowe v\_Krakowie"
contentType: prose
---

<section>

Marcina taky přitahovalo moře, to, co je při moři, ani Marcina samozřejmě nezajímalo moře, ryby, geologie, také Marcina zajímaly ony lidské korály, které se jednou ročně usadí při moři, přichytí se, vybují, _parazitují při moři_, ale pryč s tím, _živí se při moři_, to je lepší, _čekají při moři_, to je ještě lepší, _doufají při moři_, to je úplně přesné, ale v co, na to se ptá Marcin Maciejowski, může se to moře rozestoupit, ptá se svým uměním, a pokud by se i rozestoupilo, co by z toho prázdného moře mohlo vzejít? Mohlo by z něj vzejít něco tak podstatného, že by to nahradilo ty dlouhé roky čekání, to nehnu­té kostnatění na promenádách, podél moře, při moři? Je v tom až děsivé napětí, v tom neustálém pohybu na hraně moře, pořád při moři, dva týdny bez přestávky při moři, je to jako výzva k souboji, oťukávání, zkoušení, kam až je možné jít, po promenádě podél moře a občas po molu přímo do moře, zaútočit.

</section>

<section>

Myslel si, že je k ničemu, a najednou ta výstava v MNK. _Nowy Matejko_, napsal pak _Tygodnik_. Byla to adorace, nic takového už se běžně neděje, ta výstava v MNK, to byla výjimečná událost, ten článek v _Tygodniku_, to byla výjimečná událost, Maciejowski je ročník 1974, a najednou ho v roce 2008 stíhala jedna výjimečná událost za druhou.

</section>

<section>

_Are you really from the art world?_

Marcin Maciejowski, 2007, 150 × 130 cm, oil on canvas

</section>
