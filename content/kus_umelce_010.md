---
title: Druhá scéna, syžet
contentType: prose
---

<section>

Potemnělý varšavský či krakovský byt.

Polstrované křeslo, na stole rozsvícená lampa, otáčející se deska na gramofonu. Tichá hudba, Penderecký nebo Gorecký.

PRÁZDNÁ SCÉNA S TICHÝM PENDERECKÝM NEBO GORECKÝM MUSÍ TRVAT ALESPOŇ DESET MINUT.

Po deseti nebo více minutách tichý Penderecký nebo Gorecký utichne. Na scénu vchází divadelní asistent a přivádí psa.

PSA MUSÍ PŘIVÁDĚT ZA HLAVU, ZA ŘEMEN KOLEM HLAVY, MUSÍ SE K PSOVI SKLÁNĚT, V ŽÁDNÉM PŘÍPADĚ HO NESMÍ PŘIVÁDĚT NA DOSTATEČNĚ DLOUHÉM A PRO ASISTENTA I PRO PSA POHODLNÉM VODÍTKU. PŘIVÁDĚNÍ PSA MUSÍ PŮSOBIT NALÉHAVÝM DOJMEM, PŘIPOMÍNÁ SPÍŠE PŘIVÁDĚNÍ DIVOKÉHO ZVÍŘETE.

Napětí. Nejistý výsledek. Bude to zázrak, když se toho psa podaří přivést! Asistent nejistě psa vede přes celé jeviště ke křeslu. Pomalu pouští psí krk a narovnává se, bojí se, zda pes zůstane. Narovná se a dá ruce pryč, zvedne je, ukáže divákům, že jsou jeho ruce prázdné. Pes sedí na místě u křesla. Divadelní asistent ukáže na psa. Utiší diváky a předá jeviště psovi. Vytrácí se. Na jevišti je ticho a pes. Pes sedí, straží uši. Alespoň deset minut, čím déle, tím lépe. Po deseti nebo více minutách uslyšíme mužský hlas. Diváci poslouchají z reproduktoru znějící mužský hlas (slušná, kultivovaná polština) a sledují u prázdného křesla sedícího psa. Hlas z reproduktoru přeříká psí part. Hlas z reproduktoru utichne.

</section>
